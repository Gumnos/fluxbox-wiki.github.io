<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<p>La personalizzazione di fluxbox viene fatta modificando dei file di testo che sono contenuti nella directory <strong>~/.fluxbox</strong>.</p>
<p>Ad un primo approccio questa modalità di interazione può sembrare solamente un'inutile complicazione ma prendendo mano con questo modus operandi si può controllare il comportamento di Fluxbox fin nei minimi dettagli.</p>
<p>__TOC__</p>
<h2 id="i-file">I File</h2>
<p>Diamo uno sguardo al contenuto della directory ~/.fluxbox.</p>
<pre><code> $ awk &#39;{print $1,$9}&#39; &lt; &lt;(ls -lAh --group-directories-first ~/.fluxbox/)

 drwxr-xr-x backgrounds
 drwxr-xr-x pixmaps
 drwxr-xr-x styles
 -rw-r--r-- apps
 -rw-r--r-- fbrun_history
 -rw-r--r-- init
 -rw-r--r-- keys
 -rw-r--r-- lastwallpaper
 -rw-r--r-- menu
 -rw-r--r-- overlay
 -rw-r--r-- slitlist
 -rw-r--r-- startup
 -rw-r--r-- windowmenu</code></pre>
<p>Ciascuno dei file e directory elencati ha una funzione ben specifica.</p>
<h3 id="backgrounds-pixmaps-e-styles">backgrounds, pixmaps e styles</h3>
<p>In queste tre directory vengono comunemente inserite le icone relative a ciascun elemento del rootmenu, i wallpaper e i temi di Fluxbox. Comunemente perché questa è solo una convenzione, purché correttamente configurato Fluxbox può &quot;pescare&quot; un tema, un'icona e uno sfondo da qualsiasi posizione sul disco.</p>
<h3 id="apps">apps</h3>
<p><a href="http://fluxbox-wiki.org/index.php?title=Editing_the_apps_file">Contiene</a> le configurazioni per singola applicazione o finestra quali decorazioni, dimensione, posizione, ecc; nonché il raggruppamento automatico (<a href="Tabs" title="wikilink">Tabs</a>).</p>
<h3 id="fbrun_history">fbrun_history</h3>
<p>È un file di testo contenente la cronologia dei comandi di fbrun, uno strumento messo a disposizione dell'utente di Fluxbox che su molti window manager corrisponde a &quot;Esegui...&quot;. Utile per lanciare un programma con dei particolari parametri di avvio senza dover usare il terminale.</p>
<h3 id="init">init</h3>
<p>Questo <a href="http://fluxbox-wiki.org/index.php?title=Editing_the_init_file">file</a> è il più importante; in init sono definiti tutti i parametri di configurazione di Fluxbox. Quando il window manager parte, questo legge immediatamente il contenuto di init per determinare i parametri con cui deve essere avviato e i percorsi degli altri file di configurazione.</p>
<h3 id="keys">keys</h3>
<p>Dove si associano azioni alla <a href="http://fluxbox-wiki.org/index.php?title=Scorciatoie_tastiera">tastiera</a>, uno dei punti forti di Fluxbox è il poterlo gestire interamente senza mouse tramite una vasta e complessa gamma di comandi.</p>
<h3 id="lastwallpaper">lastwallpaper</h3>
<p>Memorizza l'ultima stringa usata per impostare lo sfondo del desktop tramite fbsetbg o fbsetroot e che verrà richiamata automaticamente all'avvio.</p>
<h3 id="menu">menu</h3>
<p>È il file di configurazione del <a href="http://fluxbox-wiki.org/index.php?title=Editare_il_menu">RootMenu</a>, quello che contiene i programmi avviabili e le voci per la configurazione di Fluxbox.</p>
<h3 id="overlay">overlay</h3>
<p><a href="http://fluxbox-wiki.org/index.php?title=Overlay">Qui</a> si apportano cambiamenti ai temi in modo globale e senza dover toccare ogni singolo style.</p>
<h3 id="slitlist">slitlist</h3>
<p>Salva l'ordine di posizionamento nella <a href="http://fluxbox-wiki.org/index.php?title=FAQ#What_is_the_slit">slit</a> delle varie applicazioni caricabili all'avvio di Fluxbox.</p>
<h3 id="startup">startup</h3>
<p>Ogni riga di questo file contiene un comando che viene lanciato all'avvio di Fluxbox. Utile per eseguire comandi e applicazioni all'<a href="http://fluxbox-wiki.org/index.php?title=Editare_startup">avvio</a>.</p>
<h3 id="windowmenu">windowmenu</h3>
<p>Il file di configurazione del <a href="http://fluxbox-wiki.org/index.php?title=Editare_windowmenu">windowmenu</a>, quello che appare con il tasto destro sulla titlebar e contiene i vari comandi impartibili alla finestra, nonché il &quot;Remember menu&quot; per memorizzare nel file <a href="http://fluxbox-wiki.org/index.php?title=Editing_the_apps_file">apps</a> gli aspetti principali di una finestra.</p>
<p><a href="Category:Italiano / Italian howtos" title="wikilink">Category:Italiano / Italian howtos</a></p>
</body>
</html>
