<!DOCTYPE html>
<html>
<head>
  <meta charset="utf-8">
  <meta name="generator" content="pandoc">
  <meta name="viewport" content="width=device-width, initial-scale=1.0, user-scalable=yes">
  <title></title>
  <style type="text/css">code{white-space: pre;}</style>
  <!--[if lt IE 9]>
    <script src="http://html5shim.googlecode.com/svn/trunk/html5.js"></script>
  <![endif]-->
</head>
<body>
<p>__TOC__</p>
<h3 id="xrandr">Xrandr</h3>
<p>Xrandr on komentoriviohjelma, jolla voi vaihtaa näytön resoluutiota lennossa helpohkosti. Xrandr lienee liki kaikissa distribuutioissa mukana valmiina. Esimerkiksi Ubuntussa (9.04) pitäisi löytä paketista x11-xserver-utils.</p>
<p>Vaihtaaksesi resoluutiota, kirjoita komentoriville: <code>
xrandr
</code> Tämän pitäisi palauttaa nykyinen käytössä oleva näyttötila sekä eri vaihtoehdot, esimerkkituloste (RandR version 1.3/Ubuntu)</p>
<pre><code>user@localhost:~$ xrandr 
Screen 0: minimum 320 x 240, current 1280 x 1024, maximum 1280 x 1024
default connected 1280x1024+0+0 0mm x 0mm
   1280x1024      50.0*    51.0  
   1280x960       52.0  
   1152x864       53.0     54.0     55.0     56.0  
   1024x768       57.0     58.0     59.0  
   960x600        60.0  
   960x540        61.0  
   840x525        62.0     63.0     64.0  
   832x624        65.0  
   800x600        66.0     67.0     68.0     69.0     70.0     71.0  
   800x512        72.0  
   720x450        73.0  
   680x384        74.0     75.0  
   640x512        76.0     77.0  
   640x480        78.0     79.0     80.0     81.0  
   576x432        82.0     83.0     84.0     85.0  
   512x384        86.0     87.0     88.0  
   416x312        89.0  
   400x300        90.0     91.0     92.0     93.0  
   320x240        94.0     95.0     96.0  </code></pre>
<p>Tulosteessa jokaisen rivin alussa on resoluutio <width>x<height> ja sitä seuraavat lukuarvot tarkoittavat kyseisellä resoluutiolla mahdollisia &quot;refresh rateja&quot; eli kuvataajuuksia.</p>
<p>Resoluutiota voi vaihtaa komennolla <code>xrandr -s &lt;width&gt;x&lt;height&gt; -r &lt;rate&gt;</code>. Argumentit <width> ja <height> kertovat asetettavan resoluution (pikselimäärät leveys- ja korkeussuunnassa) ja <rate> on asetettava kuvataajuus.</p>
<p>Esimerkiksi jos halutaan asettaa resoluutioksi 800x600 kuvapikseliä ja kuvataajuudeksi 70Hz, tämä tehtäisiin komennolla:</p>
<p><code> xrandr -s 800x600 -r 70.0</code></p>
<p>Kuvataajuutta ja resoluutiota ei ole pakko vaihtaa samalla kertaa, vaan ko. argumentteja voidaan antaa myös erikseen. Esimerkiksi komento <code>xrandr -r 60</code> vaihtaisi vain kuvataajuudeksi 60 (mikäli mahdollista) koskematta resoluutioon lainkaan.</p>
<h3 id="xorg.conf--tiedoston-muokkaaminen">Xorg.conf -tiedoston muokkaaminen</h3>
<p>Xrandr -komento ei kuitenkaan vaihda näytön oletusresoluutiota, vaan käynnistäessäsi X:n uudelleen, alkuperäinen resoluutio palaa takaisin. Tähän on olemassa toisenlainen ratkaisu: tulee muokata X:n konfiguraatiotiedostoa. Tähän toimenpiteeseen tarvitsee pääkäyttäjän (root) oikeudet.</p>
<p>Oikea tiedosto löytynee komennolla <code>locate xorg.conf</code>. Mikäli tämä ei palauta mitään, tiedosto saattaa olla nimeltään myös XF86Config. Luultavasti relevantti tiedosto hakemistopolkuineen on joko <strong>/etc/X11/xorg.conf</strong> tai <strong>/etc/X11/XF86Config</strong></p>
<p>Aivan ensiksi kannattaa ottaa kopio muokattavasta tiedostosta, jotta alkuperäinen tiedosto voidaan palauttaa, mikäli möhlitään jotain ja X ei enää käynnistykään.</p>
<p>Tämän jälkeen tiedosto tulisi avata kirjoitusoikeuksilla johonkin tekstieditoriin. Resoluutiomuutokset tehdään kohtaan joka näyttää suurinpiirtein tältä:</p>
<p><code>Section &quot;Screen&quot;</code><br /><code>       Identifier      &quot;Default Screen&quot;</code><br /><code>       Monitor         &quot;Configured Monitor&quot;</code><br /><code>       Device          &quot;Configured Video Device&quot;</code><br /><code>       DefaultDepth    24</code><br /><code>       SubSection &quot;Display&quot;</code><br /><code>               Depth           16</code><br /><code>               Modes           &quot;1280x1024&quot; &quot;1024x768&quot; &quot;800x600&quot; &quot;640x480&quot;</code><br /><code>       EndSubSection</code><br /><code>       SubSection &quot;Display&quot;</code><br /><code>               Depth           24</code><br /><code>               Modes           &quot;1280x1024&quot; &quot;1024x768&quot; &quot;800x600&quot; &quot;640x480&quot;</code><br /><code>       EndSubSection</code><br /><code>EndSection</code></p>
<p>Tässä vaiheessa ei kannata hätääntyä jos omassa tietokoneessa tiedosto olisi kovinkin eri näköinen. Kokonaisuudessaan tiedosto voi olla varsin pitkä (jopa satoja rivejä) - tai myös hyvin lyhyt. Oleellista on löytää vain kohta <code>Section &quot;Screen&quot;</code> - sen sisältöä muokataan (huomaa tässä vaiheessa, että jos käytössä on useampi näyttö, Screen -sektioita voi olla useampi).</p>
<p>Nyt pitäisi löytää se Display-subsektio, joka on käytössä. Tässä näemme että oletus värisyvyys on 24 bittiä (riviltä DefaultDepth 24) joten muokkaamme jälkimmäistä subsektiota <code>SubSection &quot;Display</code>, joka on oletuksena käytössä (Depth 24). <code>Modes</code> -rivi kertoo eri resoluutiot. Ensimmäisenä on oletusresoluutio 1280x1024. Jos haluamme vaihtaa oletusresoluutioksi 1024x768, muutamme jälkimmäisen subsektion tämän näköiseksi:</p>
<p><code>       SubSection &quot;Display&quot;</code><br /><code>               Depth           24</code><br /><code>               Modes           &quot;1024x768&quot; &quot;1280x1024&quot; &quot;800x600&quot; &quot;640x480&quot;</code><br /><code>       EndSubSection</code></p>
<p>Nyt tiedosto tallennetaan ja kun X seuraavan kerran käynnistetään, oletusresoluution pitäisi olla 1024x768.</p>
<p><a href="Category:Suomeksi / Finnish howtos" title="wikilink">Category:Suomeksi / Finnish howtos</a></p>
</body>
</html>
